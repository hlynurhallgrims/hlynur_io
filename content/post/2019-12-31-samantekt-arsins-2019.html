---
title: Samantekt ársins 2019
author: Hlynur Hallgrímsson
date: '2019-12-31'
slug: samantekt-arsins-2019
categories:
  - Almennt
tags:
  - Almennt
image:
  caption: ''
  focal_point: ''
---



<p>Í ljósi þess að fólk er að taka saman árið þá langar mig að vera memm. Ætla að reyna að halda þessu stuttu og skemmtilegu.</p>
<div id="besta-bok-sem-eg-las-a-arinu" class="section level3">
<h3>Besta bók sem ég las á árinu*</h3>
<p>*ég er enn að lesa hana. <a href="http://feat.engineering"><strong>Feature Engineering and Selection</strong></a> eftir Max Kuhn og Kjell Johnson. Besta bók um spálíkön og vélnám síðan <a href="http://appliedpredictivemodeling.com/">Applied Predictive Modeling</a>, eftir sömu höfunda, kom út. Í stuttu máli, hvernig getur þú umbylt gögnum á hátt sem gagnast sem best til notkunar í spálíkönum?</p>
</div>
<div id="ok-a.-besta-bokin-sem-var-ekki-kennslubok" class="section level3">
<h3>Ok, þá. Besta bókin sem var ekki kennslubók</h3>
<p>Í öllu tali um fjórðu iðnbyltinguna, mátt vélnáms, gervigreindar og sjálfvirknivæðingar er <strong>Weapons of Math Destruction</strong> eftir Cathy O’Neil <strong><em>algjör og ófrávíkjanleg skyldulesning</em></strong> hjá öllum þeim sem vinna með gögn, eða taka mikilvægar ákvarðanir út frá gögnum sem aðrir hafa unnið. Í stuttu máli, reikniritavæðing nútímasamfélagsins getur þýtt kerfisvæðingu óréttlætis ef við stöndum okkur ekki í stykkinu. Við getum eyðilagt einstaklinga og samfélög ef við nálgumst viðfangsefnið ekki af aga og alvarleika.</p>
</div>
<div id="hva-geri-eg-a-arinu" class="section level2">
<h2>Hvað gerði ég á árinu?</h2>
<ul>
<li><p><strong>Ég vann voða, voða mikið af líkanavinnu fyrir tekjuskattsbreytingarnar sem gengu í garð Í DAG!</strong> Ég var starfsmaður sérfræðihóps um endurskoðunina (og starfsmaður og nefndarmaður í tveimur öðrum starfshópum sem lögðu grundvöllinn að þessari vinnu) og fannst skemmtilegt að sjá þegar sérfræðihópurinn sagði í skýrslunni sem gefin var út að ég væri “frumkvöðull þeirrar forritunarvinnu og líkanagerðar sem hér birtist í skýrslunni”. Krefjandi starf en ótrúlega, ótrúlega gefandi að fá að taka þátt í þessu.
<a href="https://www.stjornarradid.is/lisalib/getfile.aspx?itemid=1e217960-3912-11e9-9432-005056bc530c"><img src="/post/2019-12-31-samantekt-arsins-2019_files/skyrsla.PNG" alt="Skjáskot af forsíðu skýrslunnar" /></a></p></li>
<li><strong>Ég hjólaði 1.287 km frá Danmörku til Frakklands með Team Rynkeby til stuðnings Styrktarfélagi Krabbameinssjúkra Barna (SKB).</strong>
<img src="/post/2019-12-31-samantekt-arsins-2019_files/rynkeby_nota.jpg" alt="Þrír meðlimir Team Rynkeby eftir að hafa hjólað 1.287 kílómetra á 8 dögum." />
Ef þú ert að lesa þetta þá vil ég svo mikið hvetja þig til að styrkja þetta mikilvæga verkefni. 100% af söfnunarféinu fer til SKB. Það er einfalt, þú getur til dæmis hringt í eftirfarandi númer.
<ul>
<li>907-1601: 1.500 kr.</li>
<li>907-1602: 3.000 kr.</li>
<li>907-1603: 5.000 kr.<br><br></li>
</ul></li>
<li><p><strong>Ég gerði fullt af Shiny mælaborðum, stjórnborðum og reiknivélum.</strong> Ein <a href="https://hlynur.shinyapps.io/tekjuskattskerfi/">reiknivélin</a> varð <a href="https://www.visir.is/g/2019190919752">“viral”</a> og ég gat ekki notað símann minn í tvo daga af því að fólk hafði svo margar spurningar um tekjuskattsbreytingarnar.</p></li>
<li><p><strong>Hey, já. Svo gerði ég þessa heimasíðu sem þú ert að skoða.</strong> Það var skemmtilegt. Hún er öll gerð í <a href="https://bookdown.org/yihui/blogdown/">blogdown</a> pakkanum í R, þannig ég þurfti ekki einu sinni að fara út úr <a href="https://rstudio.com/">RStudio</a> til að gera hana.</p></li>
<li><p><strong>Ég fór á vélnámsvinnustofu hjá Max Kuhn í London.</strong> Það var svo fáránlega fræðandi og gefandi að það kemst engan veginn fyrir almennilega í þessum pósti. En í stuttu máli, það var gjörsamlega geggjað. Ég hef tekið fjöldan allan af kúrsum og vinnustofum í vélnámi, en þetta var <strong>by far</strong> langbesta kennsluupplifun sem ég hef átt innan þessa geira.</p></li>
</ul>
</div>
<div id="r" class="section level1">
<h1>R</h1>
<p>Hvaða pakkar stóðu upp úr?</p>
<ul>
<li><strong>tidyverse</strong>. Þetta kemur engum á óvart. <em>tidyverse</em> er undirstaðan í allri minni vinnu.</li>
<li><strong>parsnip</strong> og öll <strong>tidymodels</strong> svítan af R pökkum.</li>
<li><strong>rmarkdown</strong>. Það er smá skrítið að segja það af því að það er svo mikið grundvallaratriði í verkflæðinu mínu í dag, en áramótaheitið mitt fyrir 2019 var að temja mér að nota alltaf <em>rmarkdown</em> þegar við átti. Þannig að þó mér finnist ég hafa verið í <em>rmarkdown</em> landi í langan tíma, þá er það strangt til tekið bara “nýtilkomið”.<br />
</li>
<li><strong>drake</strong> pakkinn. Ég mun aldrei fara til baka. Þegar maður er byrjaður að halda utan um verkflæði verkefnanna sinna með þessum hætti, hugsar maður bara “Hvernig fúnkeraði ég í stórum verkefnum fyrir tíma <em>drake</em>?”</li>
<li><strong>future</strong> og <strong>furrr</strong>. Ég byrjaði að nota <em>furrr</em> (og þar með <em>future</em> bakendann) til að gera <strong>purrr</strong> aðgerðir að parallel útreikningum á mörgum kjörnum. Það er snilld upp á hve mikið ég nota <em>purrr</em>. Syntaxinn er sá sami, þannig að maður fær “ókeypis” parallel útreikninga með <em>furrr</em>. Plús að það passar mjög smurt inn í <em>drake</em> umhverfið.</li>
</ul>
<div id="allt-i-allt-helviti-fint-ar." class="section level4">
<h4>Allt í allt, helvíti fínt ár.</h4>
</div>
</div>
